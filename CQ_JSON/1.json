[
  {
    "question": "শুধু HTML ব্যবহার করে X ডিগ্রি কলেজের জন্য একটি ওয়েবসাইট তৈরি করা হলো। সাইটটির হোম পেজে ict.jpg নামের 200×300 px আকারের একটি ছবি আছে। ছবিটির নিচে notice.html নামের notice পেজের একটি লিংক আছে। ছবির উপর Welcome to X Degree College লেখাটি নীল রঙে প্রদর্শিত হয়। সাইটটিতে ভিজিটরদের মতামত প্রদানের কোনো ব্যবস্থা নেই।",
    "answer": ""
  },
  {
    "question": "ক. HTML এর এলিমেন্ট কী?",
    "answer": "ক. একটি HTML পেইজ গঠনের জন্য যেসব উপাদান ব্যবহৃত হয়, সেগুলোকেই HTML এলিমেন্ট বলা হয়।"
  },
  {
    "question": "খ. ওয়েবসাইট পাবলিশ করার জন্য কোনটি প্রয়োজন? ব্যাখ্যা কর।",
    "answer": "খ. একটি ওয়েবসাইট পাবলিশ করতে হলে প্রথমে একটি পাবলিক আইপি অ্যাড্রেস প্রয়োজন হয়, যা ইন্টারনেটের মাধ্যমে ঐ ওয়েবসাইটের সার্ভার কম্পিউটারকে সনাক্ত করে। এটি মূলত একটি ডিজিটাল ঠিকানা। যেহেতু আইপি অ্যাড্রেস মনে রাখা কঠিন, তাই এর পরিবর্তে ডোমেইন নাম ব্যবহার করা হয়, যেমন www.example.com। <br> ওয়েবসাইট হোস্ট করার জন্য বিভিন্ন প্রতিষ্ঠান ওয়েব হোস্টিং সেবা দিয়ে থাকে। এই সেবাদাতাদের সার্ভারে ওয়েবসাইটের ফাইল রাখা হয়। এরপর ডোমেইন নাম এবং হোস্টিং সার্ভারের মধ্যে DNS (Domain Name System) এর মাধ্যমে একটি সংযোগ স্থাপন করা হয়। ফলে ব্যবহারকারী যখন ব্রাউজারে সেই ডোমেইন নাম টাইপ করে, তখন সেই নাম আইপি অ্যাড্রেসে রূপান্তরিত হয়ে সার্ভার থেকে ওয়েবসাইটটি লোড হয় এবং ব্যবহারকারীর ডিভাইসে প্রদর্শিত হয়।"
  },
  {
    "question": "গ. উদ্দীপকে উল্লিখিত হোম পেজ তৈরির জন্য HTML কোড লিখ।",
    "answer": "গ. উদ্দীপকে উল্লিখিত হোম পেজ তৈরির জন্য HTML কোডটি নিচে লেখা হলো:<br> < !DOCTYPE html><br>< html><br>< head><br>< title> X Degree College < /title><br>< /head><br>< body><br>< h2>< font color = “Blue”> Welcome to X Degree College<br>< /font> < /h2><br>< img src = “ict.jpg” width = “200px” height = “300px”><br>< a href= notice.html> notice < /a><br>< /body><br>< /html>"
  },
  {
    "question": "ঘ. X ডিগ্রি কলেজের ওয়েবসাইটটিকে ডায়নামিক ওয়েবসাইট বলা যায় কি? উত্তরের পক্ষে যুক্তি দাও।",
    "answer": "ঘ. না, উদ্দীপকের X ডিগ্রি কলেজের ওয়েবসাইটটিকে ডায়নামিক ওয়েবসাইট বলা যায় না। এটি প্রকৃতপক্ষে একটি স্ট্যাটিক ওয়েবসাইট।  ডায়নামিক ওয়েবসাইটে সাধারণত ব্যবহারকারীর ইনপুট অনুযায়ী কনটেন্ট পরিবর্তিত হয় এবং ব্যবহারকারী ওয়েবসাইটের সাথে সরাসরি যোগাযোগ করতে পারে। উদাহরণস্বরূপ, ফর্ম পূরণ, মন্তব্য করা, লগইন/সাইন আপ করা, ডেটাবেইস থেকে তথ্য লোড করা ইত্যাদি।<br>কিন্তু উদ্দীপকে উল্লেখিত X ডিগ্রি কলেজের ওয়েবসাইটটি শুধু HTML ব্যবহার করে তৈরি হয়েছে, যেখানে কেবল একটি ছবি, কিছু টেক্সট, এবং একটি লিংক রয়েছে।<br>ভিজিটরদের মতামত দেওয়ার কোনো ব্যবস্থা নেই এবং সাইটটি কনটেন্ট অনুযায়ী পরিবর্তনও হয় না। এতে কোনো সার্ভার সাইড স্ক্রিপ্টিং (যেমন PHP, ASP.NET) বা ডেটাবেইস সংযোগ নেই, যা ডায়নামিক ওয়েবসাইটের অন্যতম বৈশিষ্ট্য।<br>সুতরাং উদ্দীপকের তথ্যগুলো বিশ্লেষণ করে বলা যায়, শুধুমাত্র HTML ব্যবহার করে তৈরি এবং ব্যবহারকারী ইন্টারঅ্যাকশনবিহীন সাইটটি একটি স্ট্যাটিক ওয়েবসাইট, তাই একে ডায়নামিক ওয়েবসাইট বলা যায় না।"
  }
]
